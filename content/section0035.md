---
contentType: prose
---

## XXXIV  

## POMILOVÁNÍ

Na lávce, nad potokem  

loudila černým okem:

Chlapče můj rozmilý,

nebuď tak zpozdilý,

pojď za mnou, dej mi ruku,

nespadneš do potoku.

Poslechni mojí rady,

půjdeme do zahrady;

maličká zahrádka,

rostou v ní jablátka, —

já ti je, můj milý, dám,

protože ráda tě mám.

Cožpak tě polekalo,

vždyť tu nic nevolalo:

chlapče můj, neboj se,

jen ke mně připoj se,

holoubek na stromu spí,

měsíc ho ze sna budí.

Měsíček, hvězdy taky

tratí se mezi mraky:

holečku, dobrou noc,

není žádná pomoc,

nastává k rozchodu čas,

ach, kdy se sejdeme zas!
