---
contentType: poetry
---

<section>

## VII  

## LUŇÁK

Táhne mračno proti mračnu,  

v stromech vítr bouří,

vyvalil se luňák z mraku,

nad rybníkem krouží.

Otec volá Ančičku:

Kde máš, dcero, husičku?

Chraň ji před luňákem,

tím zlodějským ptákem.

Táhne mračno proti mračnu,

V stromech vítr bouří,

Vyvalil se luňák z mraku,

nade dvorem krouží.

Matka volá Ančičku:

Kde máš, dcero, slepičku?

Chraň ji před luňákem,

tím zlodějským ptákem.

Táhne mračno proti mračnu,

v stromech vítr bouří,

vyvalil se luňák z mraku,

nad lukami krouží.

Bratr volá Ančičku:

Kdeže máš holubičku?

Chraň ji před luňákem,

tím zlodějským ptákem.

Táhne mračno proti mračnu,

v stromech vítr bouří,

vyvalil se luňák z mraku,

nad zahradou krouží.

Sestra volá Ančičku:

Kde máš, sestro, hrdličku?

Chraň ji před luňákem,

tím zlodějským ptákem.

</section>
