---
contentType: poetry
---

<section>

## XXXIX  

## POMOC PRO NÁRAMNOU LÁSKU

Ach, Haničko, má perličko  

jediná, jediná!

tys mě na smrt svojí krásou

ranila, ranila.

</section>

<section>

Jak mi nebe nad hlavou je

vysoko, vysoko,

tak tě chovám ve svém srdci

hluboko, hluboko.

</section>

<section>

„Nic si z toho, můj Jeníčku,

nedělej, nedělej,

zespod dírku do srdýčka

udělej, udělej.

</section>

<section>

Ležím-li na dně srdce

hlubokém, hlubokém,

zas mě vytrousíš po světě

širokém, širokém.“

</section>
