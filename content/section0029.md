---
contentType: poetry
---

<section>

## XXVIII  

## ZIMNÍ

Jak mi smutna přichází  

ta letošní zima,

jako by se svět zakalil

před očima mýma.

</section>

<section>

Všecky cesty, chodníčky

sněhem zapadaly,

po kterých jsme jindy, milý!

spolu chodívali.

</section>

<section>

Však je mi tak všelijak,

všude mne to souží,

jedvaže mi srdce z těla

ven se nevytouží.

</section>

<section>

Je mi jako ptáčkovi,

co na poli sedá,

a na sněhu, ubožátko,

zrnýčka si hledá.

</section>

<section>

Hledá, hledá zrnýčka,

ale nenachází:

tak mi také bez milého

zima ta prochází.

</section>
