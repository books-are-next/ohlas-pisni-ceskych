---
contentType: poetry
---

<section>

## XXXVIII  

## SVATEBNÍ DEN

#### (PODLE POVĚSTI NÁRODNÍ.)

Spuštěn most a otevřena  

byla brána na Střele;

v bráně stojí panna krásná.

tvářičky má zardělé.

</section>

<section>

Truchlivým okem přijímá

dary v bráně na Střele,

jež jí k svatbě přinášejí

poddaní a přátelé.

</section>

<section>

Ludmila, dcera rytíře

Žicha jest to nejmladší:

ó vy líbá ústa, přál bych

blaženost vám nejsladší!

</section>

<section>

Mnoho darů se naneslo,

příze, medu, potravy:

žel, že všecky světa statky

jsou bez lásky otravy!

</section>

<section>

Ovčák ještě tu beránka

složil panně u nohou:

„Přijmi, panno, milostivě

tu obítku ubohou.“

</section>

<section>

Panna vděčně ovčáčkovi

za beránka děkuje,

a po mostě když odchází.

takto tiše běduje:

</section>

<section>

„Mladý pastýři, útulný,

jako jsou ovečky tvé!

šťastnější nade mne bude,

která tebe dostane.“

</section>

<section>

Potom myslivec statečný

k bráně krokem zaměřil:

„K tvému veselí, ctná panno,

tuto laň jsem zastřelil.“

</section>

<section>

Panna zdvořile myslivci

se za laňku děkuje,

a po mostě když odchází,

takto tiše běduje:

</section>

<section>

„Švárný lovče! chtěla bych se

stavu svého odříci,

jen kdybych pohladit směla

snědém tebe po líci.“

</section>

<section>

Pak i rybák poctu nesa

k sličné panně promluvil:

„Nejlepší jsou tyto ze všech,

které dnes jsem nalovil.“

</section>

<section>

Panna vlídně rybářovi

za ryby se děkuje,

a po mostě když odchází,

takto tiše běduje:

</section>

<section>

„Za vodou tam v tvé chaloupce,

modrooký rybaři!

dej ti Bůh, ať tvůj se sňatek

lépe než můj podaří.“

</section>

<section>

Slunce zašlo — slunce vyšlo,

a než tíhlo k západu,

vše po vůli i bez vůle

odbylo se na hradu.

</section>

<section>

Skončen průvod, služby v kapli,

i družiček zpívání;

skončen pláč a hody skovstné,

i při hodech výskání.

</section>

<section>

Vůz a čtyři koně vrané

na náhradí čekají,

v divokosti pánu svému

jedva-li co oddají.

</section>

<section>

Jižtě ženich usadil se

mladé paní po boku;

koně nazpět k jeho sídlu

pádí v lítém poskoku.

</section>

<section>

Sady, louky, křoví, pole

s obou stran se míhaly,

jezdci houfu svatebního

daleko zpět zůstali.

</section>

<section>

A když na Kátovskou horu

vranci letí od boru,

jako v lože na svatební

kladlo slunce za horu.

</section>

<section>

Tam, kde nad skalami cesta

k srázu nahnutá běží,

spřež plachá se náhle zpíná,

hřívy husté vyježí.

</section>

<section>

Mžikem jak kdy blesk zasvítí

z chumle černých oblaků,

choť s rytířem, koně s vozem

padli věčných do mraků.

</section>

<section>

Ovčák zahlédnuv při stádě

jízdu hory na čele,

hůl upustil, v tváři zblednul,

trnul celém po těle.

</section>

<section>

Ryk a třesk a rachot skály

slyše dále v pasece

myslivec se onde přihnal

udychtěný ku řece.

</section>

<section>

A rybář, co blízko břehu

k lovu síti hotovil,

děsně rukama nad tůní

rozpěněnou zalomil.

</section>
