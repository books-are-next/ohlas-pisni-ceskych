---
contentType: poetry
---

<section>

## XXV  

## A CO DÁL - TO NEPOVÍM

Jakkoli se červenám,  

ráda slýchám, ráda mám,

můj milý kdy při mně chválí

světlé vlásky, hladké líčko,

k tomu laskavé srdýčko;

a co dále — ač to vím,

ne, ne, ne, to nepovím!

</section>

<section>

Jakkoli se červenám,

ráda slýchám, ráda mám,

předu-li, kdy milý chválí

pantoflíčky, outlé nožky,

pak bělounké mé punčošky;

a co dále — ač to vím,

ne, ne, ne, to nepovím!

</section>
