---
contentType: poetry
---

<section>

## XX  

## MILÝ NADE VŠECKO

Co je mně do světa,  

do světa celého,

jen když já k sobě mám

miláčka věrného.

</section>

<section>

Dobře se mu leží,

kdo sám si ustele;

čemuž mně bráníte

v lásce, vy přátelé?

</section>

<section>

To jsou mi přátelé!

Sypají, kde mohou —

hořec mi do duše,

peluňku do srdce.

</section>

<section>

K horám se podívám,

půjdu na půdičku,

jede-li můj milý

na vraném koníčku.

</section>

<section>

Jede po háječku,

z křoví poskakuje,

jako ta potápka,

co pod vodou pluje.

</section>

<section>

Vyjíždí z ouvozu,

skáče po ouhoru;

jaké to toužení

po mém potěšení!

</section>

<section>

Chvílku si potoužím,

chvílku postěžuju,

s milým se potěším,

zas vesela budu.

</section>
