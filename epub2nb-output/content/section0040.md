---
contentType: poetry
---

## XXXIX  

## POMOC PRO NÁRAMNOU LÁSKU

Ach, Haničko, má perličko  

jediná, jediná!

tys mě na smrt svojí krásou

ranila, ranila.

Jak mi nebe nad hlavou je

vysoko, vysoko,

tak tě chovám ve svém srdci

hluboko, hluboko.

„Nic si z toho, můj Jeníčku,

nedělej, nedělej,

zespod dírku do srdýčka

udělej, udělej.

Ležím-li na dně srdce

hlubokém, hlubokém,

zas mě vytrousíš po světě

širokém, širokém.“
