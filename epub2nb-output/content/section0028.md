---
contentType: poetry
---

<section>

## XXVII  

## JARNÍ

Aj, aj, aj —  

na zahrádce máj!

Rozvilo se vonné kvítí,

po záhonku jen se svítí:

aj, aj, aj —

na zahrádce máj!

</section>

<section>

„Máj, máj, máj —

zelená se háj!

Ptactvo líbě prozpěvuje,

hnízdečka si upravuje:

máj, máj, máj —

zelená se háj!“

</section>

<section>

Háj, háj, háj —

ve srdéčku ráj!

Natrhám já, milý, růže,

postelu ti jimi lůže:

háj, háj, háj —

ve srdéčku ráj!

</section>

<section>

„Ráj, ráj, ráj

z tvých mi očí hraj!

Postel milá, potměchutí,

sladší bude oddechnutí:

ráj, ráj, ráj

z tvých mi očí hraj!“

</section>
