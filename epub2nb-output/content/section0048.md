---
contentType: prose
---

## XLVII  

## VRCHNÍ Z KOZLOVA

Pan vrchní z Kozlova  

přijel do Rousova

na křtiny;

tu sobě namluvil

ctnou pannu Hejduli,

Němkyni.

On váží čtyry sta,

a panna nevěsta

liber pět,

jako by na vozu

padnul na pavuzu

z růže květ.

Co panna neváží,

zlatým se dováží

kamenem.

„Hej, Kubo, Kubíku,

měj se ke kozlíku,

pojedem!“

Ze vrat jsou vyjeli,

pole projížděli,

také les:

z kopce nejednoho

s nevěstou vrchního

Pán Bůh snes.

Při samém Kozlovu

běží tam přes vodu

silnice:

řeka je hluboká,

prudká a široká —

Blatnice.

Ach běda, na brodu

zlou měli příhodu

zrovna dnes;

kočár se rozbořil,

a panstvo vyložil

měkce kdes.

Sedláci v půnoci

z těžké se roboty

vrátili;

z rákosí brahního

jsou pana vrchního

páčili.

Ctný pane ženichu,

kam jste dal nevěstu,

co s vámi včera jela?

„Přeškoda na věky!

Padla mi do řeky,

ona mně uplavala.“
