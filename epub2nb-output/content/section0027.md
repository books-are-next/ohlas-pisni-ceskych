---
contentType: prose
---

## XXVI  

## DĚTSKÁ

Pověz mi, holátko,  

zlaté pacholátko,

u koho rád se chováš?

„U mého tatíčka,

děláme koníčka,

houpity, houpity, hou.“

Pověz mi, holátko,

zlaté pacholátko,

koho nejraději líbáš?

„Matinku, matinku,

má hladkou hubinku,

tatíčkova píchá.“

Pověz mi, holátko,

zlaté pacholátko,

po kom se ti stýskává?

„Po vás, má babičko,

hruštičku, jablíčko

v kapsáři míváte,

pro mne je chováte.“
