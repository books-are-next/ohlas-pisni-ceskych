---
contentType: poetry
---

<section>

## LII  

## VRACOVÁNÍ SE OD MILÉ

Což jest to vyspání slaďoučké,  

což jest to vyspání sladké,

děvčátku na ruce hlaďoučké,

děvčátku na ruce hladké.

Ještě se nerozednívalo,

ještě se nerozednilo,

za tmy to ptáčátko zpívalo,

z osení vyletělo.

Čemuž ta rybička maličká

nad vodu vyskakuje?

Dívá se, zdaliže slunéčko

z hory již vystupuje.

Kukala kukačka v háječku,

má milá, do pětice;

brzo nám pět neděl uběhne,

počkej jen na letnice.

</section>
