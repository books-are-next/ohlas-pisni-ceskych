---
contentType: poetry
---

<section>

## LII  

## VRACOVÁNÍ SE OD MILÉ

Což jest to vyspání slaďoučké,  

což jest to vyspání sladké,

děvčátku na ruce hlaďoučké,

děvčátku na ruce hladké.

</section>

<section>

Ještě se nerozednívalo,

ještě se nerozednilo,

za tmy to ptáčátko zpívalo,

z osení vyletělo.

</section>

<section>

Čemuž ta rybička maličká

nad vodu vyskakuje?

Dívá se, zdaliže slunéčko

z hory již vystupuje.

</section>

<section>

Kukala kukačka v háječku,

má milá, do pětice;

brzo nám pět neděl uběhne,

počkej jen na letnice.

</section>
