---
contentType: poetry
---

<section>

## XVIII  

## NEVĚRNÝ MILÝ

Ach běda, nebudu  

víc chodit pro vodu,

pro vodu, pro vodičku,

k studánce při měsíčku.

Stáli tam za křovím,

kdo — to vám nepovím,

mluvili temným hlasem,

líbal ji — slyšela jsem.

Srdce mé plakalo,

jen se usedalo,

síla mne opustila,

bolest se na mne lila.

Sám ty, milý Bože,

polituj mé hoře,

upokoj lásku tu mou,

smiluj se nad ubohou.

Přece tě, já to vím,

můj milý, oželím;

ale mé lásky k tobě

přestanu želet v hrobě.

</section>
