---
contentType: prose
---

## VIII  

## STARÝ ZAHRADNÍK

Starý zahradníček  

mladičkou dceru má:

komuž on, můj Bože,

to děvče odchová?

Každý v podivení

její krásu vidí,

avšak divu není,

že se nepřediví.

Viděl jsem ji jednou,

z okýnka vykoukla,

jako by se růže

z poupátka vyloupla.

Pověz ty nám, pověz,

starý zahradníčku,

kdes vzal ten drahý květ,

tu krásnou růžičku?

„Sám jsem ji o sobě

na jaře štěpoval,

a ze všeho kvítí

nejvíc opatroval.“

Vy milé matičky,

dcerušky vezměte,

s nimi k zahradníku

starému dojděte.

Dejte je u něho

na jaře štěpovat;

což vám někdy budou

mládenci děkovat.
