<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 class="sigilNotInTOC" id="heading_id_2">I</h2>

  <h2 id="heading_id_3">TOMAN A LESNÍ PANNA</h2>

  <p>Večer před svatým Janem<br /></p>

  <p>mluví sestra s Tomanem:</p>

  <p>„Kam pojedeš, bratře milý,</p>

  <p>v této pozdní na noc chvíli</p>

  <p>na koníčku sedlaném,</p>

  <p>čistě vyšperkovaném?“</p>

  <p>&nbsp;</p>

  <p>„Do Podhájí k myslivci</p>

  <p>musím ke své děvčici;</p>

  <p>znenadání nemám stání,</p>

  <p>zas mě čekej o svítání.</p>

  <p>Dej, sestřičko, dej novou</p>

  <p>košiličku kmentovou,</p>

  <p>kamizolku růžovou.“</p>

  <p>&nbsp;</p>

  <p>Jiskra padla pod koníčkem,</p>

  <p>sestra volá za bratříčkem:</p>

  <p>„Slyš, Tománku, radou mou,</p>

  <p>nedávej se doubravou:</p>

  <p>objeď dolem k Svaté hoře,</p>

  <p>ať nemám po tobě hoře,</p>

  <p>dej se raděj v zápoli,</p>

  <p>ať mě srdce nebolí.“</p>

  <p>&nbsp;</p>

  <p>Nejel Toman doubravou,</p>

  <p>dal se cestičkou pravou;</p>

  <p>a v Podhájí u myslivce</p>

  <p>nový domek jedna svíce,</p>

  <p>hostí mnoho pospolu,</p>

  <p>jizba plna hovoru.</p>

  <p>&nbsp;</p>

  <p>Smutkem Toman obklopen</p>

  <p>patří s koně do oken</p>

  <p>děvče láskou jen rozplývá,</p>

  <p>na ženicha se usmívá;</p>

  <p>otec jedná námluvy,</p>

  <p>matka hledí obsluhy.</p>

  <p>Jedli, pili, rozprávěli,</p>

  <p>dobrou vůli spolu měli,</p>

  <p>žádný na to nic nedbal,</p>

  <p>kůň že venku zařehtal,</p>

  <p>a mládenec zavzdychal.</p>

  <p>&nbsp;</p>

  <p>Panna jenom snoubená</p>

  <p>najednou se zarděla;</p>

  <p>svědomí ji přece tlačí,</p>

  <p>šeptá cosi sestře mladší.</p>

  <p>Sestřička od večeře</p>

  <p>vyšla rychle za dvéře:</p>

  <p>„Na věky se, Tomane,</p>

  <p>milá s tebou rozstane,</p>

  <p>jinému se dostane.</p>

  <p>Najezdil jsi se k nám dosti,</p>

  <p>dnes tu máme bližší hosti,</p>

  <p>hledej sobě jinde štěstí.“</p>

  <p>&nbsp;</p>

  <p>Toman koněm zatočil,</p>

  <p>v šíré pole poskočil,</p>

  <p>zaťal zuby, smračil čelo,</p>

  <p>kolem všecko neveselo.</p>

  <p>Půlnoc byla, měsíc zašel,</p>

  <p>sotva jezdec cestu našel;</p>

  <p>prudce hned, pak loudavě</p>

  <p>ubíral se k doubravě.</p>

  <p>„Všecky krásné hvězdičky</p>

  <p>ze tmy jsou se prosypaly,</p>

  <p>proč vy, moje mladé dni,</p>

  <p>ve tmách jste se zasypaly!“</p>

  <p>&nbsp;</p>

  <p>Jede, jede doubravou,</p>

  <p>les šumí mu nad hlavou,</p>

  <p>větřík chladný z noci fouká,</p>

  <p>nad ouvalem sova houká;</p>

  <p>koník blýská očima,</p>

  <p>koník stříhá ušima.</p>

  <p>&nbsp;</p>

  <p>Cupy dupy z houštiny</p>

  <p>letí jelen v mejtiny,</p>

  <p>na jelínku podkasaná</p>

  <p>sedí sobě Lesní panna;</p>

  <p>šaty půl má zelené,</p>

  <p>půl kadeřmi černěné,</p>

  <p>a ze svatojanských broučků</p>

  <p>svítí pásek na kloboučku.</p>

  <p>&nbsp;</p>

  <p>Třikrát kolem jak střela</p>

  <p>v běhu koně objela,</p>

  <p>pak Tomanovi po boku</p>

  <p>vyrovnává v plavném skoku:</p>

  <p>„Švarný hochu, nezoufej,</p>

  <p>bujným větrům žalost dej,</p>

  <p>jedna-li tě opustila,</p>

  <p>nahradí to stokrát jiná.</p>

  <p>Švarný hochu, nezoufej,</p>

  <p>bujným větrům žalost dej!“</p>

  <p>To když sladce zpívala,</p>

  <p>v oči se mu dívala</p>

  <p>Lesní panna na jelenu,</p>

  <p>Toman cítí v srdci změnu.</p>

  <p>&nbsp;</p>

  <p>Jedou, jedou pospolu</p>

  <p>měkkým mechem do dolu,</p>

  <p>panna Tomanu po boku</p>

  <p>vyrovnává v plavném skoku:</p>

  <p>"Švarný hochu, skloň se, skloň,</p>

  <p>jenom dále se mnou hoň;</p>

  <p>líbí-li se ti mé líce,</p>

  <p>dám radostí na tisíce.</p>

  <p>Švarný hochu, skloň se, skloň,</p>

  <p>jenom dále se mnou hoň!"</p>

  <p>To kdy panna zpívala,</p>

  <p>za ruku ho ujala;</p>

  <p>Tomanovi rozkoš proudem</p>

  <p>prolila se každým oudem.</p>

  <p>&nbsp;</p>

  <p>Jedou, jedou dál a dál</p>

  <p>podlé řeky, podlé skal,</p>

  <p>panna Tomanu po boku</p>

  <p>vyrovnává v plavném skoku:</p>

  <p>„Švarný hochu, můj jsi, můj!</p>

  <p>K mému bytu se mnou pluj;</p>

  <p>světla denního v mém domě</p>

  <p>věčně nezachce se tobě.</p>

  <p>Švarný hochu, můj jsi, můj —</p>

  <p>k mému bytu se mnou pluj!“</p>

  <p>&nbsp;</p>

  <p>To kdy panna zpívala,</p>

  <p>v ústa jezdce líbala,</p>

  <p>v náručí ho objala.</p>

  <p>Tomanovi srdce plesá,</p>

  <p>uzdu pouští, s koně klesá</p>

  <p>pod skalami prostřed lesa.</p>

  <p>&nbsp;</p>

  <p>Slunce vyšlo nad horu,</p>

  <p>skáče koník do dvoru,</p>

  <p>smutně hrabe podkovou,</p>

  <p>řehce zprávu nedobrou.</p>

  <p>Sestra k oknu přiskočila,</p>

  <p>a rukama zalomila</p>

  <p>„Bratře můj, bratříčku můj,</p>

  <p>kde skonal jsi život svůj!“</p>

  <p><br /></p>
</body>
</html>
