<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 class="sigilNotInTOC" id="heading_id_2">X<br /></h2>

  <h2 id="heading_id_3">ŽEHRAVÝ</h2>

  <p>To zlaté slunéčko<br /></p>

  <p>za mrakem se skrylo,</p>

  <p>jak by ho za týden</p>

  <p>na nebi nebylo.</p>

  <p>&nbsp;</p>

  <p>Kam kouknu, tam se mi</p>

  <p>tma sype do očí;</p>

  <p>ach, kdy to slunéčko</p>

  <p>zpod mraku vyskočí!</p>

  <p>&nbsp;</p>

  <p>Chodím zarmoucena</p>

  <p>a celá ztrápena,</p>

  <p>co můj nejmilejší</p>

  <p>hněvy ke mně chová.</p>

  <p>&nbsp;</p>

  <p>Hněvá se, nevím proč —</p>

  <p>slovem se neblíží,</p>

  <p>raději než na mne</p>

  <p>do kouta pohlíží.</p>

  <p>&nbsp;</p>

  <p>Ptám-li se na něco,</p>

  <p>jen hlavou pohodí:</p>

  <p>dám-li mu dobrou noc,</p>

  <p>ano neodpoví.</p>

  <p>&nbsp;</p>

  <p>Tak všecka bývalá</p>

  <p>v domě radost mizí:</p>

  <p>máme se milovat,</p>

  <p>a jsme jako cizí.</p>

  <p>&nbsp;</p>

  <p>Snad jste vy, matičko,</p>

  <p>jej na mne zezlila,</p>

  <p>vždyť jsem já před vámi</p>

  <p>vody nezkalila.</p>

  <p>&nbsp;</p>

  <p>Nebo ty, sestřičko,</p>

  <p>nepřeješ lásky nám:</p>

  <p>přištíváš-li na mne,</p>

  <p>naprav tě Pán Bůh sám.</p>

  <p>&nbsp;</p>

  <p>Můj zlatý mužíčku,</p>

  <p>jen mne tak nesužuj,</p>

  <p>jestli jsem chybila,</p>

  <p>radši mne vyhubuj.</p>

  <p>&nbsp;</p>

  <p>Radši mne vyhubuj,</p>

  <p>přijmu i zlá slova;</p>

  <p>ale tvá nemluvnost</p>

  <p>k smrti se mi rovná.</p>

  <p>&nbsp;</p>

  <p>„S kýmpak jsi se vedla</p>

  <p>ondyno na Újezd?</p>

  <p>Však jsou tě viděli,</p>

  <p>máš z toho pěknou čest!“</p>

  <p>&nbsp;</p>

  <p>S kýmže jsem se vedla —</p>

  <p>byl to můj bratříček,</p>

  <p>provázel mě domů</p>

  <p>večír přes lesíček.</p>

  <p>&nbsp;</p>

  <p>Mužíčku můj milý!</p>

  <p>byl jsi nelaskavým,</p>

  <p>dělal jsi mně křivdu,</p>

  <p>přece tě pohladím.</p>
</body>
</html>
